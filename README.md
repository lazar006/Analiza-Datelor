# Analiza-Datelor
Construirea unui model predictiv  pentru analiza vinzarii   Imobiliarelor 


Această cercetare a implicat utilizarea diferitelor tehnici statistice în limbajul de programare R și în mediul de dezvoltare RStudio pentru a analiza performanța vânzărilor de proprietăți imobiliare. Scopul studiului a fost să exploreze relațiile dintre variabilele implicate în procesul de vânzare a imobilelor, să facă predicții cu privire la evoluția pieței imobiliare, pentru o cunoastere mai buna si o intelegere profunda a comportamentului pietii de imobiliare.
Pentru analiza performanței vânzărilor imobiliare, s-au utilizat mai multe tehnici statistice, inclusiv regresia liniară pentru a evalua relațiile dintre diferitele variabile care pot influența prețurile și viteza de vânzare a proprietăților. S-au aplicat, de asemenea, metode de selectare, cum ar fi clasificarea Stepwise, si calculul corelatiei pentru a analiza importanta variabilelor si a le selecta pe cele mai relevante pentru procesul de strudiu. Evaluarea performanței modelelor a inclus analiza R-squared și a erorii standard reziduale, oferindu-ne o perspectivă asupra acurateței și fiabilității predicțiilor. Am comparat, de asemenea, predicțiile modelului cu valorile reale pentru a evalua capacitatea acestuia de a face predicții precise în practică..
Acest studiu a avut ca rezultat evidențierea relațiilor semnificative între variabilele implicate în piața imobiliară și a furnizat informații utile pentru înțelegerea și îmbunătățirea procesului de vânzare și cumpărare a proprietăților imobiliare. Prin această analiză detaliată, am căutat să optimizăm modelul pentru a reflecta cât mai fidel realitățile pieței imobiliare, având în vedere variația mare a prețurilor și complexitatea factorilor care le influențează
În final, este esențial să recunoaștem că, în ciuda avansurilor în modelarea statistică, predicția prețurilor imobiliare rămâne o provocare datorită naturii dinamice și multifactoriale a pieței. Prin urmare, modelele noastre ar trebui văzute ca instrumente care oferă perspective și ghiduri, dar care necesită interpretare prudentă și în contextul unei cunoașteri aprofundate a pieței locale și a trendurilor actuale.
